# Extra feladatok a tömbökhöz

## 1. feladat – Egydimenziós tömb: statisztika számítása

Olvass be 10 egész számot egy tömbbe!
Számold ki és írd ki:
- az összegüket,
- az átlagukat,
- a legnagyobb és legkisebb értéket,
- valamint hány elem nagyobb az átlagnál.

## 2. feladat - Kétdimenziós tömb: mátrix sorainak és oszlopainak összege

Kérj be egy 3×3-as mátrixot!
Írd ki:
- minden sor összegét,
- minden oszlop összegét,
- és az egész mátrix elemeinek összegét is!

## 3. feladat – Kétdimenziós tömb: 0 és 1 értékekkel, „pixelkép” kiírás

Hozz létre egy 5×5-ös mátrixot, amelyben 0 és 1 értékek vannak.
A program:
- kérje be ezeket az értékeket,
- írja ki a mátrixot „kép” formában — ahol 1 helyett #, 0 helyett . jelenjen meg,
- számolja meg, hány darab 1 (azaz „bekapcsolt pixel”) van összesen.

## 4. feladat – Karaktertömb: magánhangzó-számláló

Olvass be egy mondatot getline-nel egy karaktertömbbe, majd számold meg:
- hány magánhangzó (a, e, i, o, u, A, E, I, O, U) van benne,
- hány mássalhangzó van (betűk, de nem magánhangzók).

Írd ki az eredményeket!